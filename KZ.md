## **ЖАРИЯ ОФЕРТА ШАРТЫ**
 
**«SMARTVEND»** сауда маркалы **«QUICK PAYMENTS» ЖШС** – телеметрия қызметтерін ұсынатын коммерциялық компания. Компания мен клиенттер арасындағы құқықтар мен міндеттер осы офертада сипатталған.
Бұдан әрі **«Оператор»** деп аталатын **«QUICK PAYMENTS» ЖШС**, бұдан әрі **«Абонент»** деп аталатын кез келген жеке кәсіпкерге немесе заңды тұлғаға Интернет желісіндегі ақылы қызметтерді, әрекеттер мен сервистерді, сондай-ақ бағдарламалық қамтамасыздандыру мен өзге де бағдарламалық өнімдерді (әрі қарай – Қызметтер) ұсынады.
Осы құжат ҚР Азаматтық Кодексінің 395-бабына сәйкес жария оферта (әрі қарай – Шарт) деп танылады, ҚР Азаматтық кодексінің 396-бабына сәйкес оның шарттарын толық әрі бұлтарыссызқабылдау (акцептпен), Абоненттің ОператорСайтында орналасқан телеметрия жүйесіндегіконклюденттік әрекеттерді – тіркеуді жүзеге асыруы болып есептеледі.
 
## 1. ТЕРМИНДЕР МЕН АНЫҚТАМАЛАР
 
1. **Телеметрия жүйесі** – банктердің, қаржы институттары мен басқа да контрагенттердің,оның ішінде «Kaspi Bank» АҚ-ныңбағдарламалық қамтамасыздандыруымен интеграцияланған Оператордың зияткерлік меншігіндегі бағдарламалық қамтамасыз ету кешені.

2. **Мобильді қабылдағыш** – Интернет байланысы арқылы автоматтандырылған сауда құрылғылары мен Телеметрия жүйесі арасындағы бағдарламалық байланысты қамтамасыз ететін ендірілген құрылғы.

3. **Вендинг** – Абонент иелігіндегі әрі Мобильді қабылдағышпен жабдықталған, тауарлардың (су, сусындар, тамақ өнімдері мен өзге де тұтыну тауарлары, алкоголь мен темекі өнімдерінен басқа) автоматтандырылған саудасын ұйымдастыруға арналған құрылғы.

4. **Банк-эквайер** – АО «Kaspi Bank» – Абоненттің пайдасына Kaspi.kz мобильді қосымшасының көмегімен тұтынушылық төлемдерді қабылдау мүмкіндігін беретін банк.

5. **Жеке кабинет** – алынатын қызметтер мен өзге де іс-қимылдардың есептілігін қарауға мүмкіндік беретін Оператордың зияткерлік меншігіндегі бағдарламалық жасақтама.

6. **Пайдаланушы** – «Kaspi Bank» АҚ клиенті болып табылатын, тауарды және/немесе қызметтерді Вендингте алу мақсатында Kaspi.kz мобильді қосымшасының көмегімен төлем жасауға ниетті жеке тұлға.

7. **Телеметрия** – тауарларды және/немесе қызметтерді тұтынушыға ұсыну барысындатиісті жағдайларды қамтамасыз ету үшінВендингті қашықтан басқару мақсатында Абоненттің пайдасына түскен төлемдер туралы Банк-эквайерден ақпарат алуды қамтамасыз ететін автоматтандырылған іс-қимылдар кешені.
 
## 2. ШАРТТЫҢ МӘНІ

2.1 Оператор Абонентке осы Шартта көрсетілген Телеметрия қызметтерін ұсынуға міндетті, ал Абонент, өз кезегінде, аталғанқызметтерді қабылдауға және төлеуге міндетті.

2.2 Бір Вендингке есептегенде «Стандартты»тариф бойынша Телеметрия қызметі үшін баға 2 500 (екі мың бес жүз) теңгені құрайды, әрі көрсетілген қызметтер фактісі бойынша ай сайынғы негізде төленіп отырады.

2.3 Абонент пен Пайдаланушылар арасында, сондай-ақ Абонент пен Банк-эквайер арасында жасалған келіссөздер бойынша құқықтар мен міндеттер тікелей Абонентте туындайды.
 
## 3. ТАРАПТАРДЫҢ ҚҰҚЫҚТАРЫ МЕН МІНДЕТТЕРІ

3.1 ​Оператордың міндеттері:

3.1.1. Оператор Мобильді қабылдағыш пен Телеметрия жүйесіне бағдарламалық қолдау көрсетуге міндеттенеді.

3.1.2. Оператор Абонентке Жеке кабинетте есептілікті көру мүмкіндігін береді.

3.2 ​Оператордың құқықтары:

3.2.1. Оператор тауарлар мен қызметтердің берілмеуіне әкеп соққан, Вендинг тарапынан туындаған техникалық ақауларорын алған жағдайда төлемдерді жоюға құқылы. Барлық жойылған төлемдер Абоненттің Жеке кабинетіндегі есептілікте көрсетіледі. 

3.2.2. Оператор кейінге қалдыруды талап етпейтін техникалық жұмыстарды жүргізу үшін Телеметрия жүйесінің және/немесе Жеке кабинеттің жұмысын 24 сағатқа дейінгі мерзімге тоқтата тұруға құқылы.

3.3 ​Абоненттің міндеттері: 

3.3.1. Абонент қажет болған жағдайда Операторға төлемдердің Мобильді қабылдағышына физикалық қолжетімділікті ұсынуға міндетті.

3.3.2. Абонент Мобильді қабылдағышты 2G, 4G немесе Wi-Fi арқылы Интернетке тұрақты және үздіксіз қолжетімділікті қамтамасыз етуі керек.

3.3.3. Оператордың сұранысы бойынша Абонент оператордың нұсқауларына сәйкес Мобильді қабылдағыштың бағдарламалық жасақтамасын жаңартуға міндеттенеді. Осы міндетті орындаудан бас тартқан жағдайда Оператор көрсетілетін қызметтердің сапасы мен қауіпсіздігі үшін жауап бермейді.

3.3.4. Абонент Оператордың қызметкерлерін қоспағанда, құрылғыға үшінші тұлғалардың кіруіне жол бермеуге, сондай-ақ  Мобильді қабылдағыштың бүтіндігін қамтамасыз етуге міндетті.

3.4 ​Егер тұтынушылар тарапынан біздің компанияға вендингтік аппараттың төлемді қабылдап, алайда тауардың берілмей қалғандығы туралы шағымдар түссе, келесі әрекеттер жүзеге асырылады:

3.4.1. Біз тұтынушыға осы мәселені шешу үшін Абонентпен тікелей байланысу мүмкіндігін орнату мақсатында,  абоненттің (вендингтік аппарат иесінің) байланыс деректерін ұсынуға міндеттенеміз.

3.4.2. Егер абонент тұтынушының  шағымдарына 12 сағат ішінде жауап бермеген жағдайда, біздің компания тұтынушыға төлемді толық көлемде қайтаруға міндеттенеді.

## 4. ҚЫЗМЕТТІ/ТАУАРДЫ ПАЙДАЛАНУ ШАРТТАРЫ

4.1 Абонент телеметрия құрылғысын пайдалана отырып, өзінің банктік шотына KaspiQR арқылы төлемдер алады.

4.2 Құрылғы арқылы жасалған төлемдер Абоненттің KaspiPay шотына бірден аударылады. Барлық төлемдер 0,95% мөлшеріндегі банк комиссиясын шегере отырып түседі.

4.3 Қолма-қол және қолма-қол ақшасыз төлемдерді бақылау үшін Оператор AppStore немесе PlayMarket-тен жүктеуге болатын SmartVend қосымшасын ұсынады.

4.4 Қосымшаны жүктегеннен кейін Абонентке тіркелу және жүйеге кіру үшін логин мен пароль беріледі. SmartVend қосымшасында Абонент қолма-қол және қолма-қол ақшасыз төлемдер бойынша операцияларды бақылай отырып, нақты уақыт режимінде құрылғылардың күйін (интернет байланысы, сигнал деңгейі, орналасқан жері) көре алады, сондай-ақ әр құрылғыдан түскен қаражатты талдай алады.

4.5 Абонент өзінің вендингтік аппараттарында жеке деректерін көрсетуге міндетті: ЖК атауы, тұтынушылармен байланысу үшін телефон нөмірі.

4.6 Абонент аталған қосымшада әрбір орнатылған құрылғының нақты мекенжай деректерін көрсетуге міндетті.
 
## 5. ТӨЛЕМ ТӘРТІБІ МЕН МЕРЗІМДЕРІ

5.1 ​Төлемнің жалпы ережелері:

5.1.1. Абонент осы Шарт негізінде есептесуді  қызмет көрсету фактісі бойынша ай сайынғы негізде жүзеге асырады.

5.1.2. Барлық төлемдер теңгемен жүзеге асырылады.

5.1.3. Абоненттік төлем құны 2500 теңгені құрайды.

5.2 ​Шот-фактура:

5.2.1. Оператор әр айдың соңында Абонентке көрсетілген қызметтер бойынша төлем шотын жібереді.

5.3 ​Kaspi.kz қосымшасы арқылы төлеу тәртібі:

5.3.1. Абонент kaspi.kz қосымшасындағы «төлемдер» бөліміне өтіп, «SmartVend»қызметін таңдап, қарызды көрсету үшін ЖСН/БСН/ЖК/Ұйымды енгізу арқылытөлемді жүзеге асыруы тиіс.

5.3.2. Абонент осы Шарттың соңында көрсетілген деректемелерді пайдалана отырып, банктік аударым арқылы төлем жасай алады.

5.3.3. Абонентке Абоненттік төлемді автоматты түрде жүзеге асыру үшін теңгерімді толтыру мүмкіндігі беріледі.

5.3.4. Абонент тарапынан артық төлем орын алған жағдайда, артық қаражат абоненттің балансында қалып, келесі айдың төлемі үшін пайдаланылуы мүмкін.

5.4  ​Төлем мерзімі:

5.4.1. Әр айдың 1-нен 10-на дейінгі аралықта Абонент берілген шот бойынша төлем жасауға міндетті.

5.4.2. Абонент белгіленген мерзімде төлемді жүргізбеген жағдайда Оператор абонентті Телеметрия жүйесінен ажыратуға құқылы.

5.4.3. Қайта қосылған кезде Абонент Оператор алдындағы қалған берешекті өтеуге және қайта қосқаны үшін 5000 (бес мың) теңге мөлшерінде айыппұл төлеуге міндетті.

5.5 ​Абоненттерге қызметтік тарифтердің өзгергені туралы ақпарат  SmartVend мобильдік қосымшасы және өзге де ресми байланыс арналары арқылы 1 ай бұрын хабарланатын болады.

5.6 ​Абоненттік шот әр айдың соңында жолданады. Айдың 25-нен кейін қосылған, әрі айналымы небәрі 20 000 теңгеден аспаған жағдайда, шот келесі айда жолданады.

5.7 ​Қызметтерге ақы төлеуге байланысты туындаған мәселелер келіссөздер жолымен және Қазақстан Республикасының заңнамасы аясында  шешіледі.

## 6. БӨЛІП ТӨЛЕУДІ ҰСЫНУ

6.1 Абонентке төлемді бөліп төлеу мүмкіндігі  үш (3) құрылғыдан он (10) құрылғыға дейін сатып алу шартымен беріледі.

6.2 Сатып алынатын құрылғылар үшін бастапқы жарна 15 000 (он бес мың) теңгені құрайды және Шарт жасасу барысында Абонент Операторға төлейді.

6.3 Құрылғылар құнының қалған бөлігі бөліп төлеудің қалған кезеңіне тең үлестермен бөлініп, ай сайынғы абоненттік төлеммен бірге алынып отырады.

6.4 Бөліп төлеудің негізгі мерзімі – үш (3) ай.

6.5 Бөліп төлеу мерзімін ұзарту шарттары сатып алынатын құрылғылардың санымен айқындалады, сондай-ақ Абоненттің қажеттіліктері мен Оператордың мүмкіндіктерін ескере отырып, тараптардың келісімі бойынша түзетулер енгізілуі мүмкін.

6.6 Құрылғылардың санын, бөліп төлеу мерзімін және ай сайынғы төлемдердің мөлшерін қоса алғанда, бөліп төлеу жөніндегі ерекше жағдайлар мен өзгерістер Шартқа қосымша келісімде тіркеледі.

6.7 Бөліп төлеу шарттарына барлық өзгерістер мен толықтырулар екі Тарап қосымша келісімге қол қойғаннан кейін күшіне енеді және Шарттың ажырамас бөлігі болып табылады.
 
## 7. ҚҰРЫЛҒЫНЫ АБОНЕНТТІК ТӨЛЕМСІЗ САТЫП АЛУ ШАРТЫ

7.1 Құрылғы Абонентке бір (1) жылға дейінгі мерзімге техникалық қолдауымен, ай сайынғы абоненттік төлемсіз, 65 000 (алпыс бес мың) теңге мөлшерінде біржолғы ақыға беріледі.

7.2 Осы Шарт бойынша құқықтар мен міндеттемелер үшінші тұлғаға қайта рәсімделген жағдайда, осы тармақта көзделген барлық арнайы шарттар жойылады және үшінші тұлға Оператордың стандартты тарифтеріне сәйкес абоненттік төлем енгізуге міндеттенеді.

7.3 Осы Шарт бойынша құқықтар мен міндеттемелердің үшінші тұлғаға қайта рәсімделгені үшін 5 000 (бес мың) теңге мөлшерінде айыппұл алынады.

7.4 Құрылғыны сатып алған сәттен бастап белгіленген 1 (бір) жылдық  мерзім өткеннен кейін Абонент  сол сәтте Оператормен белгіленген абоненттік төлемнің стандартты тарифіне көшуге міндеттенеді.

7.5 Абонент құрылғыны сатып алған сәттен бастап он төрт (14) күн ішінде, құрылғының алғашқы қалпы мен оның тұтынушылық қасиеттерін сақтай отырып, сондай-ақ  сатып алу фактісін растайтын құжаттарды ұсынған жағдайда, оны кері қайтаруға құқылы.

7.6 Жеке кәсіпкер ретінде қызметін тоқтатқан жағдайда, құрылғы үшін бұрын енгізілген қаражат қайтарылмайды.
 
## 8. ҚАЙТАРУ ЖӘНЕ АЙЫРБАСТАУ САЯСАТЫ

8.1 Құрылғыдан қандай да бір ақау немесе жиынтықтың толық еместігі жайлы анықталған жағдайда, Оператор ақаусыз  тауарға айырбастауды немесе жетіспейтін бөлшектермен толықтыруды ұсынады.

8.2 Абонент құрылғыны сатып алған сәттен бастап 14 күн ішінде Қазақстан Республикасының заңнамасында белгіленген тәртіппен қайтаруға құқылы.

8.3 Қайтару үшін Абонент Операторға мәселесін баяндай отырып,  құрылғыны қайтару ниетін растайтынын айтып, жүгінеді.

8.4 Қайтарылған құрылғы техникалық тексерістен өткен соң ғана қаражатты қайтару мүмкіндігі орын алады. Қаражат Абоненттің төлем жасалған  банктік картасына немесе  шотына қайтарылады.
8.5 Абоненттік төлем қайтарылмайды. 
 
## 9. ҚҰПИЯЛЫЛЫҚ

9.1. Оператор осы Шарттың қолданылу кезеңінде Абоненттен алынған барлық ақпаратты құпия сақтауға және оны заңнамада көзделген жағдайларды қоспағанда, абоненттің жазбаша келісімінсіз үшінші тұлғаларға жария етпеуге міндетті.

9.2. Құпия ақпарат үшінші тұлғаларға, атап айтқанда банк мекемелеріне абоненттің банктік шотын оператордың құрылғыларына қосу мақсатында, әрі абоненттің тікелей келісімімен ғана берілуі мүмкін.

9.3. Оператор құпия ақпаратқа қолжетімділікті тиісті өкілеттіктері бар, әрі шартты орындау шеңберінде  ақпаратты пайдалану қажеттілігі туындаған  нақты қызметкерлер мен үшінші тұлғаларға ғана береді.

9.4. Оператор Абоненттің құпия деректерін рұқсатсыз қолжетімділіктен, хакерлік шабуылдар мен басқа да заңсыз әрекеттерден,  қорғау үшін барлық қажетті шараларды қолдануға міндетті.

9.5. Құпиялылықты сақтау жөніндегі міндеттемелер Шарттың қолданылу мерзімі аяқталып, Оператор мен Абонент арасындағы серіктестік тоқтатылғаннан кейін де өз күшін сақтайды.

## 10. ТЕХНИКАЛЫҚ ҚОЛДАУ ЖӘНЕ ҚЫЗМЕТ КӨРСЕТУ

​10.1. Техникалық қолдау мәселенің күрделілігіне байланысты телефон, бейне байланыс немесе WhatsApp арқылы қамтамасыз етіледі.

​10.2. Техникалық қолдаудың  жұмыс уақыты – жұмыс күндері сағат 10:00-ден 18:00-ге дейін. Жұмыс уақытынан тыс, сондай-ақ демалыс және мереке күндері сұрақтарға жауаптар кешіктірілуі мүмкін.

​10.3. Маманның құрылғыға баруы қажет болған жағдайда Астана қаласы бойынша шығу құны 5000 теңгені құрайды. Басқа қалаларға бару құны жұмыстың көлемі мен күрделілігіне байланысты абонентпен жеке талқыланады.

​10.4. Техникалық қолдау құрылғы мен қосымшаны қадағалауға, жабдықтың жай-күйін тексеруге көмек көрсетеді, сондай-ақ банктен шоттардың түсуіне байланысты мәселелерде кеңес береді.
​
10.5. Техникалық қолдауға жүгіну үшін ЖК атауын, QR-кодта көрсетілген жабдықтың нөмірін және мәселенің нақты сипаттамасын ұсыну қажет. Осыдан кейін сұраныс мәселені шешу үшін тиісті маманға жіберіледі.

​10.6. Құрылғының кепілдік мерзімі – 1 жыл.

​10.7. Кепілдік мерзімі аяқталған соң, сондай-ақ  кепілдік талаптарына сай емес ақаулар, яғни жөндеу және ауыстыру ақысы бөлек төленеді.
​10.8. Оператор құрылғының жұмысына әсер ететін желілік байланыстың сапасына жауап бермейді. 
 
## 11. ТАРАПТАРДЫҢ ЖАУАПКЕРШІЛІГІ

11.1. Осы Шарт бойынша міндеттемелер орындалмаған немесе тиісінше орындалмаған жағдайда Тараптар Қазақстан Республикасының қолданыстағы заңнамасына сәйкес жауапты болады.

11.2. Оператор Kaspi.kz мобильді қосымшасы,  Банк-эквайер, ұялы байланыс операторлары немесе Оператордың инфрақұрылымы тарапынан болған шектеулер немесе техникалық ақаулар себебінен  Вендингте тауарға және/немесе қызметке ақы төлеудің мүмкін болмауы үшін жауапты болмайды.

11.3. Тұтынушылар тарапынан Операторға сатылатын тауардың сапасына қатысты  талаптар немесе шағымдар қойылған жағдайда, сондай-ақ Абоненттің ҚР заңнамасын бұзуына байланысты уәкілетті мемлекеттік органдар тарапынан Операторға айыппұл салынған жағдайда, Абонент шығындарды өз есебінен өтеуге және қойылатын талаптар мен шағымдарды реттеуге міндетті.
 
## 12. ФОРС-МАЖОР​

12.1. Тараптар жер сілкінісі, өрт, су тасқыны, электр желілерінің техникалық ақаулары мен құлауы, өзге де дүлей зілзалалар, эпидемиялар, авариялар, жарылыстар, әскери іс-қимылдар, заңнаманың өзгеруі, жаппай хакерлік шабуылдар сияқты төтенше сипаттағы оқиғалар салдарынан осы Шарт бойынша өз міндеттемелерін орындамағаны немесе тиісінше орындамағаны үшін жауаптылықтан босатылады.

## 13. ДАУЛАРДЫ ШЕШУ РӘСІМІ

​13.1. Тараптар осы Шарттың орындалуына байланысты туындайтын кез келген дау немесе келіспеушіліктер бірінші кезекте келіссөздер жолымен шешуге әрекет етуге келіседі.

​13.2. Дауды келіссөздермен реттеу мүмкін болмаған жағдайда, шағымдары бар Тарап екінші Тарапқа осы шағым үшін негіздер туындаған сәттен бастап бір апта ішінде жазбаша шағым жіберуге тиіс. Шағым оның екінші тарапқа жеткенін растайтын кез келген ыңғайлы жолмен жіберілуі мүмкін.

​13.3. Тараптар медиацияны сотқа жүгінер алдында дауларды шешудің балама әдісі ретінде пайдалану мүмкіндігін қарастырады. Медиация қолданыстағы рәсімдер мен нормаларға сәйкес жүргізіледі.

​13.4. Егер дауды келіссөздер немесе медиация арқылы шешу мүмкін болмаса, онда Қазақстан Республикасының заңнамасына сәйкес сот тәртібімен шешілуі тиіс.

## 14. ШАРТТЫ ӨЗГЕРТУ ЖӘНЕ БҰЗУ ТӘРТІБІ

14.1. Осы шартқа өзгерістер, алып тастаулар немесе толықтырулар енгізілген жағдайда Оператор Телеметрия жүйесінде тіркелу барысында көрсетілген электрондық мекенжай бойынша немесе қосымшадағы хабарлама арқылы абонентке аталған өзгерістер туралы хабарлауға міндетті. Өзгерістер туралы ақпарат @smartvend ресми телеграм арнасында да жарияланады.

14.2. Абонент енгізілген өзгерістермен келіспеген жағдайда, шартты біржақты тәртіппен бұзуға құқылы. Сондай-ақ, Оператор Абонентпен шартты өз қалауы бойынша, себебін түсіндірмей бұзу құқығын өзіне қалдырады.

14.3. Шарт бұзылған жағдайда Абонент бұл туралы Операторға хабарлауға, Оператор алдындағы қалған берешекті өтеуге және мобильді қабылдағышты Интернет желісінен ажыратуға міндетті.

14.4. Егер Оператор шартты бұзу туралы шешім қабылдаған жағдайда, шартты бұзудың болжамды күнінен 30 күнтізбелік күн бұрын бұл туралы Абонентке хабарлауға міндетті.

## 15. ШАРТТЫҢ ҚОЛДАНЫЛУ МЕРЗІМІ

15.1. Осы Шарт шартта белгіленген тәртіппен оның талаптарын қабылдаған сәттен бастап, яғни Абонент Оператордың Телеметрия жүйесінде тіркелген сәтінен бастап күшіне енеді және ағымдағы күнтізбелік жыл аяқталғанға дейін қолданылады.

15.2. Егер Тараптардың ешқайсысы ағымдағы күнтізбелік жыл аяқталғанға дейін оның тоқтатылғаны туралы жазбаша түрде мәлімдемесе, Шарттың қолданылу мерзімі әрбір келесі күнтізбелік жылға автоматты түрде ұзартылып отырады.

15.3. Тараптардың ешқайсысы Шарттың қолданылуын тоқтату ниетін жазбаша нысанда білдірмеген жағдайда оның қолданылу мерзімін автоматты түрде ұзарту мерзімсіз негізде белгіленеді.
 
## ОПЕРАТОРДЫҢ РЕКВИЗИТЕРІ

Компания: «QUICK PAYMENTS» ЖШС

ЖСН/БСН: 210540018300

ЖСК: KZ326018871000362101

КБе: 17

Банк: «Қазақстан Халық Банкі» АҚ

БСК: HSBKKZKX

Валюта: KZT

Заңды мекен-жайы: Нұр-Сұлтан қ.,  Түркістан к-сі14/1


